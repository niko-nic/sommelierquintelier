[Ga naar de inhoud](https://yentlquintelier.com/5-fouten-in-wijn/#wp--skip-link--target)

## 5 FOUTEN IN WIJN

# 5 FOUTEN IN WIJN

###### INHOUDSTAFEL

- [Inleiding](https://yentlquintelier.com/5-fouten-in-wijn/#elementor-toc__heading-anchor-0)

- [2,4,6 – Trichlooranisol](https://yentlquintelier.com/5-fouten-in-wijn/#elementor-toc__heading-anchor-1)

- [Oxidatie](https://yentlquintelier.com/5-fouten-in-wijn/#elementor-toc__heading-anchor-2)

- [Reductie](https://yentlquintelier.com/5-fouten-in-wijn/#elementor-toc__heading-anchor-3)

- [Zwavel](https://yentlquintelier.com/5-fouten-in-wijn/#elementor-toc__heading-anchor-4)

- [Azijn](https://yentlquintelier.com/5-fouten-in-wijn/#elementor-toc__heading-anchor-5)


## Inleiding

Als je graag een fles wijn drinkt bij je maaltijd. Dan zijn er veel aspecten waar je rekening mee moet houden. Eerst en vooral is het zeer belangrijk dat de wijn op de juiste temperatuur geserveerd wordt. Ga je de wijn in een karaf gieten om extra lucht te geven? Dit zijn allemaal belangrijke keuzes. Maar het is nog belangrijker om een wijn te serveren zonder fout. Hieronder leg ik jullie de 5 meest voorkomende wijnfouten uit. Maar ook of je er iets aan kan doen of niet.

## 2,4,6 – Trichlooranisol

Ook wel gekend als TCA of kurk ( _bouchonné_). Deze organische verbinding is de voornaamste oorzaak van de muffe geur en smaak in wijn. Vaak herkend als nat karton, natte hond of een beschimmelde kelder. TCA ontstaat door bacteriën die zich gaan inwerken op de chloorfenolen. Dit wordt gevormd bij het behandelen van de bomen met bestrijdingsmiddelen. Maar ook bij het gebruik van chloor bij het ontsmetten en schoonmaken van de kurken. TCA kan ook aanwezig zijn in het eiken vat waar de wijn op rijpt.

Sinds 1996 mag er geen chloor meer gebruikt worden voor het ontsmetten van de kurken. Sindsdien gebruiken de kurkfabrikanten andere producten. Door deze nieuwe methoden voor het reinigen van de kurk is er een sterke daling van TCA in wijn.

Het bestaan van 2,4,6 – trichlooranisol heeft er voor gezorgd dat er sinds 1995 andere afsluitingen, zoals kunststof en de schroefdop zijn ontstaan. Deze fout in wijn kan je niet meer rechttrekken. De fles is direct om weg te gooien.

## Oxidatie

Oxidatie is de meest voorkomende fout in wijn. Elke wijn zal na enige tijd oxideren. Maar door het verkeerd bewaren van de fles wijn, wordt het oxidatieproces versneld. Geoxideerde wijn herken je aan de kleur en smaak.

Witte wijn is gevoeliger aan oxidatie dan rode wijn. Omdat bij rode wijn de tannines zorgen voor een verzachtend effect. Bij rode wijn gaat de kleur van rood naar oranje-bruin. De smaak wordt kenmerkend droog en bitter. Bij witte wijn wordt de kleur donker geel tot oranje en in de smaak zal er meer noten waargenomen worden.

Als je de fles wijn opent dan begint het oxidatieproces meteen. Daarom wordt een fles wijn die 2-3 dagen open staat onmiddelijk slecht. Dit kan je vertragen door het gebruik van _C_ _oravin_ of eventueel een vacuumsysteem.

## Reductie

Reductie is net het tegenovergestelde van oxidfatie. Net zoals oxidatie kan dit een positief alsnog een negatief resultaat geven.

Dit proces wordt veroorzaakt door het uitlsuiten van zuurstof tijdens de verwerking en bewaring van wijn. Vanaf de oogst zal er zodanig gewerkt worden dat er geen zuurstof aan de most of aan het sap kan komen. De wijnmakers gebruiken hiervoor droogijs. Dit zal werken als een beschermende gaslaag over de druiven. Ook zal er een beetje sulfiet toegevoegd worden tijdens de ontvangst van de druiven in de vinificatieruime. Hierdoor zullen de gistcellen naast alcohol, koolzuur en warmte ook waterstofsulfide produceren. In het slechtste geval kan dit stinken naar rotte eieren of dierlijke geuren. Indien dit voorvalt kan je de wijn eerst proberen extra lucht te geven op een karaf. Vermindert de geur niet of stoort het je nog te veel dan zal de wijn niet meer te redden zijn.

## Zwavel

Zwavel is een zeer complex voorkomen in wijn. _Zwaveldioxide_ of _sulfiet_ _(SO2)_ wordt aan veel wijn toegevoegd om te stabiliseren. Dit kan geen kwaad en merk je niet in de geur of smaak van de wijn.

_Diwaterstofsulfide (H2S)_ is een natuurlijk bijproduct die ontstaat bij een ongezonde gisting. Ook dit is niet schadelijk voor de gezondheid, maar het kan wel zorgen voor zeer onaangename geuren en smaken in de wijn. De meest voorkomende fout van zwavel is _mercaptine_, die zorgt voor geuren zoals rotte eieren, verbrand rubber en verbrande ui of knoflook.

Deze onaangename geuren kan je verzachten door de wijn lucht te geven op een karaf. Is het te extreem aanwezig dan is het best dat je de wijn weg doet.

## Azijn

Soms kan de wijn een zeer scherpe azijngeur hebben. Soms ruikt het zelfs naar aceton. Dit komt door het overvloedige gebruik van vluchtig zuur. Dit gebruiken ze voor extra complexiteit toe te voegen aan de wijn. In dit proces gaan de bacteriën oxideren en creëren zo een smaak van azijnzuur. Dit wordt aanzien als een fout in de wijn. Sommige mensen storen hun er niet aan, anderen net heel veel.

Ook hier kan je altijd eens proberen van de wijn extra lucht te geven op karaf. Blijft het zeer sterk naar azijn ruiken dan is het best dat je de wijn weg doet.

[Instagram](https://www.instagram.com/sommelier.quintelier/)[Facebook](https://www.facebook.com/yentl.quintelier/)[Linkedin](https://www.linkedin.com/in/yentl-quintelier/)

Laat dit veld leeg

![](https://i0.wp.com/yentlquintelier.com/wp-content/uploads/2024/09/IMG_9533-4.jpg?resize=500%2C464&ssl=1)

## **WIL JE MEER?**

MELD JE AAN VOOR DE NIEUWSTE BLOGBERICHTEN, VERRASSENDE TIPS EN EXCLUSIEVE CONTENT!

We spammen niet! Lees ons [privacybeleid](https://yentlquintelier.com/5-fouten-in-wijn/#) voor meer info.

Controleer je inbox of spam om je abonnement te bevestigen.


### Sommelier.Quintelier een passie voor wijn delen

- [Klik om te delen op WhatsApp (Wordt in een nieuw venster geopend)WhatsApp](https://yentlquintelier.com/5-fouten-in-wijn/?share=jetpack-whatsapp&nb=1)
- [Klik om te delen op Facebook (Wordt in een nieuw venster geopend)Facebook](https://yentlquintelier.com/5-fouten-in-wijn/?share=facebook&nb=1)
- [Klik om te delen op X (Wordt in een nieuw venster geopend)X](https://yentlquintelier.com/5-fouten-in-wijn/?share=twitter&nb=1)
- [Klik om op LinkedIn te delen (Wordt in een nieuw venster geopend)LinkedIn](https://yentlquintelier.com/5-fouten-in-wijn/?share=linkedin&nb=1)
- [Klik om te delen op Telegram (Wordt in een nieuw venster geopend)Telegram](https://yentlquintelier.com/5-fouten-in-wijn/?share=telegram&nb=1)

### Vind ik leuk:

Vind-ik-leukAan het laden…

[Toggle zichtbaarheid metagegevens van foto's](https://yentlquintelier.com/5-fouten-in-wijn/#)[Toggle zichtbaarheid foto reacties](https://yentlquintelier.com/5-fouten-in-wijn/#)

Reacties laden....

Laat een reactie achter...

E-mailNaamSite

%d