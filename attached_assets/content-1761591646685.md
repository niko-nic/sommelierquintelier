[Ga naar de inhoud](https://yentlquintelier.com/cabernet-sauvignon/#wp--skip-link--target)

## CABERNET SAUVIGNON

# CABERNET SAUVIGNON

###### INHOUDSTAFEL

- [Korte samenvatting](https://yentlquintelier.com/cabernet-sauvignon/#elementor-toc__heading-anchor-0)

- [Algemeen](https://yentlquintelier.com/cabernet-sauvignon/#elementor-toc__heading-anchor-1)

- [Oorsprong](https://yentlquintelier.com/cabernet-sauvignon/#elementor-toc__heading-anchor-2)

- [Bodem & klimaat](https://yentlquintelier.com/cabernet-sauvignon/#elementor-toc__heading-anchor-3)

- [Aroma’s & smaken](https://yentlquintelier.com/cabernet-sauvignon/#elementor-toc__heading-anchor-4)

- [Invloed van hout](https://yentlquintelier.com/cabernet-sauvignon/#elementor-toc__heading-anchor-5)

- [Populariteit](https://yentlquintelier.com/cabernet-sauvignon/#elementor-toc__heading-anchor-6)

- [Serveer- & bewaartips](https://yentlquintelier.com/cabernet-sauvignon/#elementor-toc__heading-anchor-7)

- [Foodpairing](https://yentlquintelier.com/cabernet-sauvignon/#elementor-toc__heading-anchor-8)


![](https://i0.wp.com/yentlquintelier.com/wp-content/uploads/2024/08/Scherm%C2%ADafbeelding-2024-08-25-om-21.02.20.png?fit=782%2C1476&ssl=1)

## Korte samenvatting

**KLEUR** : Rood

**STIJL** : Complex rood, rosé

**SMAAKPROFIEL** : Van zwart fruit tot aards en hout

**BEKEND** **DOOR** : Bordeaux

**PROBEER** **OOK** : Merlot, Cabernet Franc, Carménère

## Algemeen

Cabernet Sauvignon is een van de meest populaire druivensoort wereldwijd. Het is ook de meest aangeplante druivensoorten voor rode wijn. Afkomstig uit de Bordeaux-regio in Frankrijk, staat deze druif bekend om zijn stevige structuur, diepe kleur en volle smaak. De wijn heeft vaak aroma’s van zwarte bes, cederhout, tabak en soms een vleugje vanille, vooral wanneer hij gerijpt is op eikenhout. Cabernet Sauvignon staat bekend om zijn tanninerijke karakter, wat hem een uitstekende wijn maakt om te bewaren. Hij wordt vaak gemengd met andere druiven zoals Merlot, vooral in Bordeaux-wijnen, om balans en complexiteit toe te voegen.

## Oorsprong

Cabernet Sauvignon ontstond in de 17e eeuw in de Bordeaux – regio in Frankrijk. De druivensoort is het resultaat van een spontane kruising tussen Cabernet Franc en Sauvignon Blanc. Deze natuurlijke kruising werd pas in de jaren 1990 bevestigd door een grondig DNA-onderzoek.

Cabernet Sauvignon groeide snel uit tot een van de belangrijkste druivensoorten in Bordeaux, waar hij veel wordt gebruikt in de befaamde Bordeaux – blend. Zijn robuuste karakter, goede weerstand tegen ziekten en vermogen om zich aan te passen aan verschillende klimaatzones hebben bijgedragen aan zijn wereldwijde populariteit. Vandaag de dag wordt Cabernet Sauvignon in vrijwel alle wijnproducerende landen geteeld en staat hij bekend als de “koning van de rode druiven”.

![](https://i0.wp.com/yentlquintelier.com/wp-content/uploads/2024/08/IMG_8375-2.webp?fit=1166%2C274&ssl=1)

## Bodem & klimaat

Cabernet Sauvignon gedijt het beste in goed doorlatende, arme bodems, zoals grind of zand. Deze bodems zorgen ervoor dat de wijnstokken zich diep gaan wortelen, wat ervoor zorgt dat de druiven geconcentreerder en complexer worden. In Bordeaux, waar de druif oorspronkelijk vandaan komt, zijn de grindrijke bodems van de Médoc ideaal. Ze reflecteren de zon, wat bijdraagt aan een gelijkmatige rijping van de druiven.

Wat het klimaat betreft, heeft Cabernet Sauvignon een warm tot gematigd klimaat nodig om volledig te rijpen. Te koele omstandigheden kunnen leiden tot onrijpe druiven, met onrijpe tannines en groene aroma’s zoals paprika. In warme klimaten, zoals Napa Valley in Californië, kan de druif optimaal rijpen en ontwikkelt hij rijke smaken van zwart fruit en kruiden. Een lang groeiseizoen met veel zon en een koele nachttemperatuur is ideaal, omdat dit zorgt voor een goede balans tussen de rijpheid, aciditeit en tannines.

## Aroma’s & smaken

De aroma’s en smaken van Cabernet Sauvignon worden beïnvloed door het terroir, klimaat, vinificatie en rijping.

Terroir en klimaat bepalen de rijpheid van de druiven; koele klimaten geven groene tonen zoals paprika, terwijl warme klimaten rijp fruit zoals zwarte bes bevorderen. Vinificatie, zoals schilweking en malolactische fermentatie, beïnvloedt de structuur en zachtheid. Rijping op eikenhout voegt aroma’s toe van vanille, ceder en tabak. Ook het oogstmoment speelt een rol: vroeg oogsten levert frisse zuren en groene tonen op, terwijl later oogsten vollere, rijpere smaken geeft.

**Zwart fruit** : Zwarte kers – braambes – zwarte kers

**Rood fruit** : Aardbei – framboos – rode pruim – aalbes

**Specerijen** : Gerookte paprika – zwarte peper – rode peper – zoethout

**Kruiden** : Rode paprika – lavaz

**Met hout** : Cacao – koffie – zoete tabak – vanille

**Aards** : Gedroogde bladeren – oud leer – teer

## Invloed van hout

![](https://i0.wp.com/yentlquintelier.com/wp-content/uploads/2024/08/IMG_8360.jpg?fit=659%2C1579&ssl=1)

Cabernet Sauvignon **zonder houtrijping** biedt een puur en fris karakter, waarin de natuurlijke druivenaroma’s en smaken centraal staan. Deze wijnen hebben vaak levendige tonen van rood en zwart fruit, zoals kersen, bessen en pruimen, met subtiele hints van kruiden en soms een lichte groenheid, zoals paprika. Zonder invloed van eikenhout behouden deze wijnen hun frisse zuurgraad en lichtere body, met tannines die zachter en minder prominent zijn. Ze zijn toegankelijker in hun jeugd en geschikt voor mensen die de voorkeur geven aan een fruitgedreven en ongecompliceerde wijnstijl.

Cabernet Sauvignon **met houtrijping** ontwikkelt een complexer en voller smaakprofiel. Door rijping in eikenhouten vaten krijgt de wijn extra aroma’s van vanille, ceder, tabak en specerijen, die de natuurlijke fruittonen van zwarte bes, pruimen en kersen aanvullen. Het hout verzacht de tannines, waardoor de wijn een zijdezachte structuur en grotere diepte krijgt. Deze wijnen zijn vaak krachtig en hebben een goed bewaarpotentieel, waardoor ze met de tijd nog verder kunnen evolueren en meer gelaagde smaken onthullen.

## Populariteit

Cabernet Sauvignon is een van de meest populaire druivensoorten ter wereld, met ongeveer 340.000 hectare aangeplant. De druif wordt wereldwijd gewaardeerd om zijn kracht en veelzijdigheid, wat hem tot een favoriet maakt in zowel traditionele als nieuwe wijnregio’s. De meeste aanplantingen bevinden zich in Bordeaux, Frankrijk. Gevolgd door de Verenigde Staten, voornamelijk in Californië. Andere belangrijke landen zijn Chili, Australië en China. Deze brede aanplant bevestigt zijn status als een wereldwijde referentie voor rode kwaliteitswijnen.

01. Frankrijk
02. Verenigde Staten
03. Chili
04. Australië
05. China
06. Italië
07. Zuid – Afrika
08. Argentinë
09. Spanje
10. Nieuw – Zeeland

## Serveer- & bewaartips

**Cabernet Sauvignon zonder houtrijping** moet idealiter op een koelere temperatuur van 16-18°C worden geserveerd om zijn frisse fruitaroma’s en levendige smaken volledig tot hun recht te laten komen. Deze wijnen zijn meestal eerder toegankelijk en kunnen zonder verdere veroudering genoten worden.

Om deze te bewaren, hoeven wijnen zonder houtrijping doorgaans niet langdurig opgeslagen te worden. Ze zijn meestal op hun best binnen 3 tot 5 jaar na de oogst, wanneer hun fruitige karakter op zijn piek is.

**Cabernet Sauvignon met houtrijping** wordt het best geserveerd op een temperatuur van 18-20°C om de complexe aroma’s en smaken volledig tot hun recht te laten komen. De invloed van het eikenhout, met aroma’s van vanille, ceder en specerijen, komt het beste tot zijn recht bij deze temperatuur.

Deze stijl heeft een groter bewaarpotentieel dan die zonder rijping op houten vaten. Ze kunnen doorgaans 5 tot 15 jaar of zelfs langer worden bewaard, afhankelijk van de kwaliteit en structuur van de wijn.

## Foodpairing

**Cabernet Sauvignon zonder houtrijping** serveer je het best bij lichte, fijne gerechten. Ik denk dan aan verfijnde voorgerechten zoals een tartaar van tonijn afgewerkt met wasabi en radijs. Wil je iets meer karakter in het gerecht kan je eventueel ook een tartaar maken van rund in plaats van tonijn. Eet je graag vegetarisch dan past deze stijl bij een gerecht met opgelegde rode biet in combinatie met burrata en rozemarijn.

**Cabernet Sauvignon met houtrijping** drink je het best bij zware, complexe gerechten. Wildgerechten bijvoorbeeld. Zoals een stukje hertenfilet met winterse groenten en een portosaus. Hou je het graag iets simpeler kan je gaan voor een gegrilde chateaubriand, geserveerd met een hartige salade en zelfgemaakte frieten. Probeer ook zeker eens een gerijpte Cabernet Sauvignon te combineren met een chocoladedessert met zwart fruit en karamel.

[Instagram](https://www.instagram.com/sommelier.quintelier/)[Facebook](https://www.facebook.com/yentl.quintelier/)[Linkedin](https://www.linkedin.com/in/yentl-quintelier/)

Laat dit veld leeg

![](https://i0.wp.com/yentlquintelier.com/wp-content/uploads/2024/09/IMG_9533-4.jpg?resize=500%2C464&ssl=1)

## **WIL JE MEER?**

MELD JE AAN VOOR DE NIEUWSTE BLOGBERICHTEN, VERRASSENDE TIPS EN EXCLUSIEVE CONTENT!

We spammen niet! Lees ons [privacybeleid](https://yentlquintelier.com/cabernet-sauvignon/#) voor meer info.

Controleer je inbox of spam om je abonnement te bevestigen.


### Sommelier.Quintelier een passie voor wijn delen

- [Klik om te delen op WhatsApp (Wordt in een nieuw venster geopend)WhatsApp](https://yentlquintelier.com/cabernet-sauvignon/?share=jetpack-whatsapp&nb=1)
- [Klik om te delen op Facebook (Wordt in een nieuw venster geopend)Facebook](https://yentlquintelier.com/cabernet-sauvignon/?share=facebook&nb=1)
- [Klik om te delen op X (Wordt in een nieuw venster geopend)X](https://yentlquintelier.com/cabernet-sauvignon/?share=twitter&nb=1)
- [Klik om op LinkedIn te delen (Wordt in een nieuw venster geopend)LinkedIn](https://yentlquintelier.com/cabernet-sauvignon/?share=linkedin&nb=1)
- [Klik om te delen op Telegram (Wordt in een nieuw venster geopend)Telegram](https://yentlquintelier.com/cabernet-sauvignon/?share=telegram&nb=1)

### Vind ik leuk:

Vind-ik-leukAan het laden…

[Toggle zichtbaarheid metagegevens van foto's](https://yentlquintelier.com/cabernet-sauvignon/#)[Toggle zichtbaarheid foto reacties](https://yentlquintelier.com/cabernet-sauvignon/#)

Reacties laden....

Laat een reactie achter...

E-mailNaamSite

%d