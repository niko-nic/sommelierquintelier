[Ga naar de inhoud](https://yentlquintelier.com/chardonnay/#wp--skip-link--target)

## CHARDONNAY

# CHARDONNAY

###### INHOUDSTAFEL

- [Korte samenvatting](https://yentlquintelier.com/chardonnay/#elementor-toc__heading-anchor-0)

- [Algemeen](https://yentlquintelier.com/chardonnay/#elementor-toc__heading-anchor-1)

- [Oorsprong](https://yentlquintelier.com/chardonnay/#elementor-toc__heading-anchor-2)

- [Bodem & klimaat](https://yentlquintelier.com/chardonnay/#elementor-toc__heading-anchor-3)

- [Aroma’s & smaken](https://yentlquintelier.com/chardonnay/#elementor-toc__heading-anchor-4)

- [Invloed van hout](https://yentlquintelier.com/chardonnay/#elementor-toc__heading-anchor-5)

- [Populariteit](https://yentlquintelier.com/chardonnay/#elementor-toc__heading-anchor-6)

- [Serveer- & bewaartips](https://yentlquintelier.com/chardonnay/#elementor-toc__heading-anchor-7)

- [Foodpairing](https://yentlquintelier.com/chardonnay/#elementor-toc__heading-anchor-8)


![](https://i0.wp.com/yentlquintelier.com/wp-content/uploads/2023/03/chardonnay-goed.jpg?fit=1004%2C1908&ssl=1)

## Korte samenvatting

**KLEUR**: Wit

**STIJL**: Mousserend, fijn wit, vol wit

**SMAAKPROFIEL**: Van jong wit fruit tot vanille en boter

**BEKEND DOOR**: Champagne, Bourgogne

**PROBEER OOK**: Marsanne, Roussanne, Viognier, Chenin Blanc

## Algemeen

Chardonnay is voor velen een merknaam, een soort wijn. Velen weten niet dat dit eigenlijk een druivenras is. Chardonnay is wereldwijd de meest aangeplante witte druif. Er is geen enkel wijnland dat niet probeert om deze druif te telen. Chardonnay heeft een vroege ontbloeming, waardoor deze _cool-climate_ druiven dus risico lopen op voorjaarsvorst. Het tijdstip van de pluk is hier zeer belangrijk. Bij een latere oogst met rijpere druiven verliezen ze sneller hun zuurtegraad. Wijnen gemaakt van de Chardonnay, zijn over het algemeen droog. Het kan ook zijn dat ze zoet zijn, al dan niet door invloed van Botrytis. De druif is zeer beïnvloedbaar door de bodem waarop het geteeld wordt.

## Oorsprong

Chardonnay is een kruising tussen Pinot Noir en Gouais Blanc. Chardonnay werd al in de 16e eeuw voor het eerst ontdekt in de wijngaarden van Frankrijk. Het is pas sinds de 17e eeuw dat de druif effectief geregistreerd werd en een naam kreeg.

Tot op vandaag is de herkomst van Chardonnay nog steeds niet geweten. Wat we wel zeker weten is dat de druif oorspronkelijk uit Bourgogne komt. In het departement Saône-et-Loire, is er een dorpje genaamd Chardonnay. Velen zeggen dat hier de oorsprong van de druif ligt en dat het druivenras dus vernoemd is naar dit dorp.

![](https://i0.wp.com/yentlquintelier.com/wp-content/uploads/2023/03/6f7a6293-5f34-4fba-b9b2-a36e77e221ff_1_201_a.jpeg?fit=2000%2C1333&ssl=1)

## Bodem & klimaat

Het klimaat heeft een zeer groot effect op de stijl van de wijn die wordt gemaakt met Chardonnay. Zo is er een heel groot verschil in smaak, geur en kleur bij Chardonnay die geteeld wordt in een koel klimaat of in een warm klimaat.

Chardonnay uit een **koel klimaat** zorgt voor frissere wijnen met een duidelijke hogere zuurtegraad., _light-body_ en heeft ook vaker een lager alcoholpercentage. De kleur is vooral citroengeel. Qua aroma’s en smaak gaat dit meer richting wit fruit en citrus. Deze stijl van wijn wordt ook vaak gevinifieerd in roestvrijstalen tanks en wordt amper gerijpt op eiken vaten.

Chardonnay uit een **warm klimaat** zorgt voor complexe wijnen met een lagere zuurtegraad, is _full-body_ en heeft een hoger alcoholpercentage. De wijn krijgt meer een gouden kleur en heeft aroma’s en smaken van rijp citrus- en tropisch fruit. Deze wijnen worden vaak gerijpt op eiken vaten, waardoor deze nog complexer worden.

Chardonnay is heel makkelijk te telen op verschillende bodems. Toch heeft dit druivenras een voorkeur voor rijke kalkbodems. Dit zal zich meer uiten in een zekere mineraliteit in de wijn.

## Aroma’s & smaken

Omdat Chardonnay een druif is die zeer gevoelig is aan zijn omgeving, vernanderen de smaken mee met de verschilllende invloeden van de bodem, het klimaat en de toegepaste vinificatie.

**Citrus** : Citroen – limoenschil

**Tropisch fruit** : Mango – Ananas

**Boomfruit** : Gele appel – peer – witte perzik

**Floraal** : Witte bloesem – kamperfoelie

**Gerijpt** : Hazelnoot – geroosterde amandel

**Met hout**: Nootmuskaat – vanille – gebrande karamel – biscuit – crème Brulée – Toast

**Fruit** : Gedroogde Vijg

**Overige** : Meloen – rook – paddenstoel – vuursteen – ziltigheid – kalk – boter – room

## Invloed van hout

![](https://i0.wp.com/yentlquintelier.com/wp-content/uploads/2023/03/houten-vat.jpg?fit=3024%2C4032&ssl=1)

Chardonnay die **geen rijping op houten vaten** heeft gehad, wordt vaak tot bijna altijd gevinifieerd in roestvrijstalen tanks. Dit soort tanks vermindert de invloed van zuurstof waardoor de _fraîcheur_ meer tot uiting komt. Dit zijn meer lichte, _easy-to-drink_ wijnen. Met in aroma’s en smaak een duidelijke overvloed van citrus- en jong, wit fruit. Deze wijnen zijn het best jong te drinken.

Chardonnay die **wel een rijping op houten vaten** heeft gehad, is voller en complexer. Deze stijl van wijnen krijgen een langere rijping op houten vaten en kunnen na de botteling ook nog eens langer rijpen op de fles in de kelder. Hier rijken de aroma’s en smaken zich tot vanille, boter, room en in sommige gevallen zelfs tot karamel.

## Populariteit

Chardonnay is zodanig populair dat bijna elk wijnland probeert om hiermee wijn te maken. Wereldwijd staat er 211.000 ha Chardonnay aangeplant. Hiernaast vind je een lijst met landen met de grootste aanplanting Chardonnay.

01. Frankrijk
02. Verenigde Staten
03. Australië
04. Italië
05. Chili
06. Zuid-Afrika
07. Spanje
08. Argentinië
09. Moldavië
10. Nieuw – Zeeland

![](https://i0.wp.com/yentlquintelier.com/wp-content/uploads/2023/03/img_7845_jpg-1-edited.jpg?fit=3024%2C3024&ssl=1)

## Serveer- & bewaartips

**_Cool-climate_ Chardonnay** wordt het best geserveerd op een temperatuur tussen de 8°C en 10°C en wordt het liefst geserveerd in een iets smaller glas. Het bewaren van deze wijnen heeft niet veel nut, het brengt geen meerwaarde. Het is dus niet nodig om ze langer dan 2 jaar te laten liggen in de kelder.

**_Warm-climate_ Chardonnay** wordt het best geserveerd op een temperatuur tussen de 10°C en 12°C en serveer je best in een breed, rond glas. Hierdoor komt de wijn meer open en kan er beter genoten worden van de complexe, aromatische stijl. Het bewaren van deze wijnen geeft nog meer complexiteit en diepgang. Deze stijl van wijnen kan perfect 5 tot 10 jaar blijven liggen in de kelder. In Bourgogne zijn er zelfs bepaalde Chardonnays die langer dan 15 jaar goed bewaard blijven.

## Foodpairing

**Frisse Chardonnay** waar we aroma’s en smaken waarnemen van citroen, limoenschil, zure appel en jonge peer kan perfect gedronken worden als verfrissend aperitief bij _fine-food_ hapjes. Koude gerechten met een rauwe bereiding, zoals een carpaccio van Sint-Jakobsnoot met een vinaigrette, zorgen ook voor een topcombinatie. Salades met een glas Chardonnay doen het ook zeer goed. Bijvoorbeeld een zomerse garnaalsalade of een salade met gebakken scampi’s. Een _plateau fruits de mer_ in samenstelling met een glas frisse Chardonnay moet iedereen zeker en vast eens geprobeerd hebben.

**Volle, rijke Chardonnay** waar we meer naar de aroma’s en smaken gaan van room, geroosterde amandel, vanille, karamel, biscuit en boter. Al dan niet houtgerijpt. Dit vraagt om stevigere gerechten. Een sappige Bresse kip met een _jus_ van salie of een zeetong _à la meunière_ met een botersaus is veel voller en complexer. Waardoor we dus ook een stijl van Chardonnay nodig hebben die voller is. Nog een mooie match is een visgerecht met een béarnaise of hollandaise. Of een macaroni met kaassaus. Probeer zeker ook eens een bordje met romige kazen.

**Zoete Chardonnay** heeft veel meer aroma’s en smaken van gekonfijte appel & peer, zeer rijpe mango & ananas, lychee, passievrucht. Dit in combinatie met een gekarameliseerd stukje ananas met een bolletje zelf gedraaid vanille ijs. Een frisse, zomerse salade van exotisch fruit biedt een zeer interessant contrast met een zoete Chardonnay. Het zoete van de wijn en het frisse van de fruitsalade zorgt voor een geweldige combinatie in de mond. Het is wel zeer belangrijk dat de wijn nog steeds in balans is met _fraîcheur_.

[Instagram](https://www.instagram.com/sommelier.quintelier/)[Facebook](https://www.facebook.com/yentl.quintelier/)[Linkedin](https://www.linkedin.com/in/yentl-quintelier/)

Laat dit veld leeg

![](https://i0.wp.com/yentlquintelier.com/wp-content/uploads/2024/09/IMG_9533-4.jpg?resize=500%2C464&ssl=1)

## **WIL JE MEER?**

MELD JE AAN VOOR DE NIEUWSTE BLOGBERICHTEN, VERRASSENDE TIPS EN EXCLUSIEVE CONTENT!

We spammen niet! Lees ons [privacybeleid](https://yentlquintelier.com/chardonnay/#) voor meer info.

Controleer je inbox of spam om je abonnement te bevestigen.


### Sommelier.Quintelier een passie voor wijn delen

- [Klik om te delen op WhatsApp (Wordt in een nieuw venster geopend)WhatsApp](https://yentlquintelier.com/chardonnay/?share=jetpack-whatsapp&nb=1)
- [Klik om te delen op Facebook (Wordt in een nieuw venster geopend)Facebook](https://yentlquintelier.com/chardonnay/?share=facebook&nb=1)
- [Klik om te delen op X (Wordt in een nieuw venster geopend)X](https://yentlquintelier.com/chardonnay/?share=twitter&nb=1)
- [Klik om op LinkedIn te delen (Wordt in een nieuw venster geopend)LinkedIn](https://yentlquintelier.com/chardonnay/?share=linkedin&nb=1)
- [Klik om te delen op Telegram (Wordt in een nieuw venster geopend)Telegram](https://yentlquintelier.com/chardonnay/?share=telegram&nb=1)

### Vind ik leuk:

Vind-ik-leukAan het laden…

[Toggle zichtbaarheid metagegevens van foto's](https://yentlquintelier.com/chardonnay/#)[Toggle zichtbaarheid foto reacties](https://yentlquintelier.com/chardonnay/#)

Reacties laden....

Laat een reactie achter...

E-mailNaamSite

%d