[Ga naar de inhoud](https://yentlquintelier.com/de-cyclus-van-een-wijnrank/#wp--skip-link--target)

## DE CYCLUS VAN EEN WIJNSTOK

# DE CYCLUS VAN EEN WIJNSTOK

## Jaarkalender Noordelijk halfrond

maart – april

TOT BLOEI KOMEN VAN DE KNOPPEN

![](https://i0.wp.com/yentlquintelier.com/wp-content/uploads/2023/03/budburst-2-e1725633222916.webp?fit=1242%2C830&ssl=1)

Het openbloeien van de knoppen gebeurt in de lente. De knoppen gaan beginnen opzwellen en ontplooien zich tot nieuwe scheuten.

Het tot bloei komen van de knoppen is de start van het groeiseizoen. Het begint meestal wanneer de gemiddelde dagtemperatuur boven 10°C stijgt. De exacte  temperatuur waarop de knoppen openbloeien hangt af van het druivenras. (\*)

Nieuwe scheuten zijn zeer gevoelig en kunnen kapot gaan door voorjaarsvorst. Met als gevolg een aanzienlijke vermindering van productie en dus ook opbrengst. Dit is vooral een probleem bij vroegbloeiende druivenrassen.

_(\*) Chardonnay en Pinot Noir komen tot bloei bij redelijk lage temperaturen en zijn hierdoor vroegbloeiende druivenrassen. Cabernet Sauvignon heeft warmere temperaturen nodig om tot bloei te komen en wordt dus een laatbloeiend druivenras genoemd._

april – mei

GROEI VAN SCHEUTEN EN BLADEREN

![](https://i0.wp.com/yentlquintelier.com/wp-content/uploads/2023/03/97a60f14-861b-4182-9407-9d28534bb51a.jpg?fit=7200%2C4800&ssl=1)

Scheuten groeien aan een snel tempo tot de wijnstokken beginnen te bloeien. In eerste instantie wordt dit gevoed door de reserves van koolhydraten die de wijnstokken hebben opgeslagen tijdens de winter. Naarmate de bladeren groeien, ondersteunen ze de groei via fotosynthese.

In het begin van het seizoen is het cruciaal dat de wijnstokken voldoende water en voedingsstoffen krijgen.

Indien de wijnbouwer hiervoor kiest, worden de uitlopende scheuten opegbonden aan een ijzeren draad. Dit zorgt ervoor dat het bladerdek open blijft.

mei – juni

BLOEI EN VRUCHTZETTING

![](https://i0.wp.com/yentlquintelier.com/wp-content/uploads/2023/03/808c224e-d039-4dc6-9a28-0bb2c9b626b4.jpg?fit=5184%2C3456&ssl=1)

Tijdens het bloeien van de clusters hebben de wijnstokken warme temperaturen, heel veel zonneschijn en weinig tot geen regen nodig. Anders zal de bestuiving verstoord worden, waardoor de vruchtzetting zal verminderen.

De vruchtzetting begint van zodra een bloemetje zich begint te ontwikkelen tot en druif. Niet elk bloemetje zal een druif worden. Na dit proces zullen alle onbevruchte bloemetjes afvallen.

We spreken van _coulure_ als er meer bloemetjes onbevrucht blijven dan gewoonlijk. Als de druiven zicht vormen zonder pitten en daardoor klein blijven, spreken we van _millerandage_. Beide aandoeningen zorgen voor een opvallende vermindering in opbrengst. Dit komt vooral voor gedurende de bestuivingsperiode bij koud, regenachtig of bewolkt weer.

juli – september

RIJPEN EN VERKLEUREN VAN DRUIVEN

![](https://i0.wp.com/yentlquintelier.com/wp-content/uploads/2023/03/bb64b34b-10b6-4e5f-8b42-2e3107cb7fa1.jpg?fit=2863%2C4295&ssl=1)

Na de vruchtzetting volgt een periode van 6 tot 8 weken waarin de druiven beginnen te groeien. Zowel blauwe als witte druiven zijn momenteel groen en voelen hard aan. _Véraison_ is het punt waarop de druiven beginnen te rijpen. De schil van de druif begint te verkleuren. Blauwe druiven worden eerst rood en dan paars. Witte druiven worden doorschijnend en goudkleurig.

Tussen _véraison_ en de oogst zwellen de druiven op en vulen ze zich met water. Tijdens het rijpingsproces stijgt het suikergehalte en daalt het zuurgehalte. Kleurpigment en smaakstoffen hopen zich op en de tannines beginnen zich te ontwikkelen. Warme, zonnige omstandigheden zijn ideaal in dit proces. Waterschaarste remt de scheutgroei en stimuleert de rijping van de druif.

Indien nodig, kan er een zomersnoei worden gedaan waarbij de overtollige bladeren verwijderd worden. _Vendange vert_ neemt plaats kort na de _véraison_. Dit wil zeggen dat er een deel van de groene druiven geplukt worden. Dit wordt gedaan om de productie te beperken en zodus een hogere kwaliteit te bekomen.

september – oktober

OOGST

![](https://i0.wp.com/yentlquintelier.com/wp-content/uploads/2023/03/cc39cffb-dec4-46fc-aef9-573d98cd9f17.jpg?fit=6000%2C3376&ssl=1)

Het ideale zou zijn dat de oogstperiode droog blijft. Overmatige regenval net voor de oogst kan ervoor zorgen dat de druiven gaan zwellen waardoor het sap wordt verdund en de kwaliteit zal dalen. Door vochtige omstandigheden is er meer risico op rotting.

december – maart

WINTERRUST

![](https://i0.wp.com/yentlquintelier.com/wp-content/uploads/2023/03/img_2086.jpg?fit=1242%2C1543&ssl=1)

Naarmate het weer kouder wordt, eindigt het groeiseizoen en begint een periode van winterrust. De cheuten worden houtachtig en staan vanaf dit punt bekend als een druivenstok. Het bladerdek zal beginnen vallen en de druivenstok zal zijn reserves van koolhydraten opslaan in de wortel.

In een continentaal klimaat moet men vooral opletten voor het vriezen tijdens de winter. De knoppen kunnen hieraan kapot gaan. In extreme gevallen kan zelfs de hele druienstok eraan kapot gaan. Sommige wijnbouwers gaan omliggende aarde rond de wijnstok leggen om deze te beschermen tegen lage temperaturen. Dit wordt _buttage_ genoemd.

De wintersnoei neemt plaats.

[Instagram](https://www.instagram.com/sommelier.quintelier/)[Facebook](https://www.facebook.com/yentl.quintelier/)[Linkedin](https://www.linkedin.com/in/yentl-quintelier/)

Laat dit veld leeg

![](https://i0.wp.com/yentlquintelier.com/wp-content/uploads/2024/09/IMG_9533-4.jpg?resize=500%2C464&ssl=1)

## **WIL JE MEER?**

MELD JE AAN VOOR DE NIEUWSTE BLOGBERICHTEN, VERRASSENDE TIPS EN EXCLUSIEVE CONTENT!

We spammen niet! Lees ons [privacybeleid](https://yentlquintelier.com/de-cyclus-van-een-wijnrank/#) voor meer info.

Controleer je inbox of spam om je abonnement te bevestigen.


### Sommelier.Quintelier een passie voor wijn delen

- [Klik om te delen op WhatsApp (Wordt in een nieuw venster geopend)WhatsApp](https://yentlquintelier.com/de-cyclus-van-een-wijnrank/?share=jetpack-whatsapp&nb=1)
- [Klik om te delen op Facebook (Wordt in een nieuw venster geopend)Facebook](https://yentlquintelier.com/de-cyclus-van-een-wijnrank/?share=facebook&nb=1)
- [Klik om te delen op X (Wordt in een nieuw venster geopend)X](https://yentlquintelier.com/de-cyclus-van-een-wijnrank/?share=twitter&nb=1)
- [Klik om op LinkedIn te delen (Wordt in een nieuw venster geopend)LinkedIn](https://yentlquintelier.com/de-cyclus-van-een-wijnrank/?share=linkedin&nb=1)
- [Klik om te delen op Telegram (Wordt in een nieuw venster geopend)Telegram](https://yentlquintelier.com/de-cyclus-van-een-wijnrank/?share=telegram&nb=1)

### Vind ik leuk:

Vind-ik-leukAan het laden…

[Toggle zichtbaarheid metagegevens van foto's](https://yentlquintelier.com/de-cyclus-van-een-wijnrank/#)[Toggle zichtbaarheid foto reacties](https://yentlquintelier.com/de-cyclus-van-een-wijnrank/#)

Reacties laden....

Laat een reactie achter...

E-mailNaamSite

%d