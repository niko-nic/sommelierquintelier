[Ga naar de inhoud](https://yentlquintelier.com/pinot-noir/#wp--skip-link--target)

## PINOT NOIR

# PINOT NOIR

###### INHOUDSTAFEL

- [Korte samenvatting](https://yentlquintelier.com/pinot-noir/#elementor-toc__heading-anchor-0)

- [Algemeen](https://yentlquintelier.com/pinot-noir/#elementor-toc__heading-anchor-1)

- [Oorsprong](https://yentlquintelier.com/pinot-noir/#elementor-toc__heading-anchor-2)

- [Bodem & klimaat](https://yentlquintelier.com/pinot-noir/#elementor-toc__heading-anchor-3)

- [Aroma’s & smaken](https://yentlquintelier.com/pinot-noir/#elementor-toc__heading-anchor-4)

- [Invloed van hout](https://yentlquintelier.com/pinot-noir/#elementor-toc__heading-anchor-5)

- [Populariteit](https://yentlquintelier.com/pinot-noir/#elementor-toc__heading-anchor-6)

- [Serveer- & bewaartips](https://yentlquintelier.com/pinot-noir/#elementor-toc__heading-anchor-7)

- [Foodpairing](https://yentlquintelier.com/pinot-noir/#elementor-toc__heading-anchor-8)


![](https://i0.wp.com/yentlquintelier.com/wp-content/uploads/2023/03/img_2096.jpg?resize=792%2C1048&ssl=1)

## Korte samenvatting

**KLEUR** : Rood

**STIJL** : Mousserend, fruitig rood, complex rood, rosé

**SMAAKPROFIEL** : Van jong rood fruit tot het aardse

**BEKEND** **DOOR** : Champagne, Bourgogne

**PROBEER** **OOK** : Nebbiolo, Nerello Mascalese, Sankt Laurent

## Algemeen

Pinot Noir hebben we allemaal wel al eens gedronken, maar wat weten we eigenlijk over deze druif? Dat het een blauwe druif is en dat ze zeer gekend is in de Champagnestreek en in Bourgogne, dat moet ik jullie niet meer vertellen. Maar wisten jullie dat het eigenlijk niet zo gemakkelijk is om druif te telen? De trossen van de Pinot Noir zijn zeer compact. Dit in combinatie met de zeer dunne schil zorgt ervoor dat het zeer gevoelig is voor rotting en schimmels. De schil bevat een lager pigmentgehalte waardoor de wijn een zeer lichte, heldere kleur krijgt. Hierdoor bevat de schil minder tannines. Daarom zijn de meeste wijnen gemaakt van Pinot Noir zeer toegankelijk en vlot drinkbaar.

## Oorsprong

Pinot Noir is één van de oudste druivenrassen ter wereld. Door onderzoek naar de genetische achtergrond is er ontdekt dat het telen van de druif al ruim tot 2.000 jaar terug gaat. Tot in de tijd van de Galliërs. Door de ouderdom van de druif is deze al veel gemuteerd geweest en heeft het een extreme instabiliteit. Pinot Noir is oorspronkelijk uit de Côte de Nuits in Bourgogne.

![](https://i0.wp.com/yentlquintelier.com/wp-content/uploads/2023/03/b151ad35-b440-46b6-99e4-2b6992c5027c.png?resize=1024%2C614&ssl=1)

## Bodem & klimaat

Pinot Noir is een vroegrijpe druif en doet het hierdoor het best in een gematigd klimaat met een langer groeiseizoen. Het groeiseizoen is van cruciaal belang voor de Pinot Noir. Het is tijdens deze periode dat de druif zich gaat ontwikkelen tot een zeer aromatische, smaakvolle smaakbom. Als we Pinot Noir gaan aanplanten in een warm klimaat dan gaan de druiven veel te vroeg rijp zijn. Met als gevolg dat de aroma’s en smaken veel zwakker zullen zijn.

Ook Pinot Noir heeft een favoriete bodem om op te groeien. Het liefst groeit deze druif op een kalkrijke bodem met ijzerhoudende klei. Deze komen veel voor in de Champagnestreek en in Bourgogne, waardoor de druif hier ook rijkelijk staat aangeplant. Er zijn ook uitzonderingen met als voorbeeld de Ahr in Duitsland. Hier groeit de Pinot Noir op een leisteenbodem.

## Aroma’s & smaken

Pinot Noir wordt sterk beïnvloedt door de soort ondergrond en het soort klimaat. Het belangrijkste is vooral of de Pinot Noir een rijping heeft gekregen op houten vaten of niet.

**Zwart fruit** : Pruim – blauwe bes – zwarte kers

**Rood fruit** : Veenbes – granaatappel – aardbei – framboos – rode kers

**Floraal** : Viooltje – hibiscus – roos –  potpouri – rozenbottel

**Kruiden** : Zwarte peper

**Met hout** : Kruidnagel – bruine suiker – piment – vanille – kaneel

**Aards** : Cacao – tabaksblad – geroosterd brood – paddenstoel – truffel

## Invloed van hout

![](https://i0.wp.com/yentlquintelier.com/wp-content/uploads/2023/03/img_9499_jpg-2.jpg?resize=2796%2C3495&ssl=1)

Pinot Noir die **geen rijping op houten vaten** heeft gehad, is zeer licht van kleur. Net iets donkerder dan rosé. De wijn heeft een zeer lichte body, met een zeer lichte structuur. De aroma’s en smaken gaan meer richting het fris rood fruit zoals framboos, aardbei, rode kers met soms ook het florale zoals viooltjes en rozen.

Pinot Noir die **wel een rijping op houten vaten** heeft gehad, is veel intenser, voller en rijker aan aroma’s en smaken. De kleur is donkerder en veel dieper. Pinot Noir krijgt door het rijpen op houten vaten meer kruidigheid en aardse aroma’s en smaken, zoals zwarte peper, boschampignon, vanille, kaneel, cacao, geroosterd brood en tabaksblad.

## Populariteit

Frankrijk is en blijft het belangrijkste land voor Pinot Noir. Buiten Frankrijk is ze ook de meest aangeplante druif in Duitsland. Pinot Noir heeft in verschillende landen een andere naam. In Duitsland is ze gekend als Spätburgunder, in Oostenrijk is ze eerder gekend als Blauburgunder en in Italië wordt ze Pinot Nero genoemd.

Pinot Noir is ook gekend als de stamvader van vele andere druiven, zowel witte als rode druiven.

Met een totale aanplanting van 99.000 ha is Pinot Noir één van de populairste druivenrassen wereldwijd. Hiernaast een oplijsting van de 10 landen met de grootste aanplanting van Pinot Noir.

01. Frankrijk
02. Verenigde Staten
03. Duitsland
04. Moldavië
05. Italië
06. Nieuw-Zeeland
07. Australië
08. Zwitserland
09. Chili
10. Argentinië

![](https://i0.wp.com/yentlquintelier.com/wp-content/uploads/2023/03/img_7872_jpg-2.jpg?resize=2392%2C3027&ssl=1)

## Serveer- & bewaartips

**Lichte Pinot Noir** mag gerust iets koeler geserveerd worden. Rode wijn wordt best niet te koel geserveerd, omdat dan de tannines heel wrang en bitter gaan overkomen. Maar Pinot Noir zonder invloed van een houten vat bevat zeer weinig tannines. Daarom moeten we geen schrik hebben om deze koeler te serveren. De ideale serveertemperatuur ligt tussen de 12°C en 14°C.

Deze stijl van Pinot Noir kan je niet heel lang bewaren. Het geeft geen meerwaarde aan de wijn. Je drinkt deze het best binnen de 2 jaar na botteling.

**Intense, volle Pinot Noir** heeft meer body, meer tannines en is veel rijker in aroma’s. Als we deze stijl van Pinot Noir koeler zouden serveren, dan gaan de aroma’s en smaken verloren door de friste. Te warm is ook niet goed. Door Pinot Noir te serveren op kamertemperatuur of warmer krijg je meer een confituur gevoel en gaat het alcoholvolume meer aanwezig zijn. Het is dus uitermate belangrijk om extra aandacht te geven aan de temperatuur. De ideale serveertemperatuur ligt tussen de 14°C en 16°C.

Deze stijl van Pinot Noir kan je best enkele jaren laten liggen. Doordat deze de nodige aspecten heeft om goed te verouderen, kan je hem 8 tot 10 jaar laten rijpen. In Bourgogne staat de Pinot Noir heel gekend voor zijn lange levenstermijn. Van een rijping tussen de 10 en 25 jaar, tot zelfs 30 en 35 jaar. Met uitzonderingen tot de echte toppers die zelfs nog goed proeven na 50 tot 60 jaar gerijpt te hebben.

## Foodpairing

**Frisse Pinot Noir** zonder rijping op houten vaten kan perfect geserveerd worden bij een stukje vis. Bijvoorbeeld pasta met zalm en een roomsaus. Serveer een frisse Pinot Noir bij een veganistisch slaatje waar je vooral hartige en aardse groenten, zoals rode biet en boschampginon, zal gebruiken. Deze stijl wijn gaat ook perfect in combinatie met _mi-cuit_ tonijn en verschillende bereidingen van rode biet. Probeer ook zeker eens te serveren bij een rundercarpaccio afgewerkt met parmezaan, rucola en balsamicoazijn.

**Volle, rijke Pinot Noir** met rijping op eiken vaten is perfect te drinken bij een lamscarré met _lamsjus,_ een aardappelbereiding en enkele warme groenten. Je kan deze stijl ook drinken bij een stukje kaas zoals Brie, Gouda, Manchego of zelfs bij een blauwgeaderde schimmelkaas zoals Gorgonzola. Wie Pinot Noir zegt, zegt zeker en vast ook truffel, serveer daarom bij een pasta met roomsaus, _Girolles_ en zomertruffel. Maar vergeet ook zeker niet de klassiekers, zoals Wagyu met sla en frietjes of een steak tartaar.

[Instagram](https://www.instagram.com/sommelier.quintelier/)[Facebook](https://www.facebook.com/yentl.quintelier/)[Linkedin](https://www.linkedin.com/in/yentl-quintelier/)

Laat dit veld leeg

![](https://i0.wp.com/yentlquintelier.com/wp-content/uploads/2024/09/IMG_9533-4.jpg?resize=500%2C464&ssl=1)

## **WIL JE MEER?**

MELD JE AAN VOOR DE NIEUWSTE BLOGBERICHTEN, VERRASSENDE TIPS EN EXCLUSIEVE CONTENT!

We spammen niet! Lees ons [privacybeleid](https://yentlquintelier.com/pinot-noir/#) voor meer info.

Controleer je inbox of spam om je abonnement te bevestigen.


### Sommelier.Quintelier een passie voor wijn delen

- [Klik om te delen op WhatsApp (Wordt in een nieuw venster geopend)WhatsApp](https://yentlquintelier.com/pinot-noir/?share=jetpack-whatsapp&nb=1)
- [Klik om te delen op Facebook (Wordt in een nieuw venster geopend)Facebook](https://yentlquintelier.com/pinot-noir/?share=facebook&nb=1)
- [Klik om te delen op X (Wordt in een nieuw venster geopend)X](https://yentlquintelier.com/pinot-noir/?share=twitter&nb=1)
- [Klik om op LinkedIn te delen (Wordt in een nieuw venster geopend)LinkedIn](https://yentlquintelier.com/pinot-noir/?share=linkedin&nb=1)
- [Klik om te delen op Telegram (Wordt in een nieuw venster geopend)Telegram](https://yentlquintelier.com/pinot-noir/?share=telegram&nb=1)

### Vind ik leuk:

Vind-ik-leukAan het laden…

[Toggle zichtbaarheid metagegevens van foto's](https://yentlquintelier.com/pinot-noir/#)[Toggle zichtbaarheid foto reacties](https://yentlquintelier.com/pinot-noir/#)

Reacties laden....

Laat een reactie achter...

E-mailNaamSite

%d